<?xml version="1.0" encoding="utf-8"?>
<resources>

    <string name="route_label">Ruta</string>
    <string name="route_length_label">Dužina:</string>
    <string name="route_difficulty_label">Težina:</string>

    <string-array name="route_difficulties_phrases">
        <item>lako</item>
        <item>srednje</item>
        <item>teško</item>
    </string-array>

    <!-- Katarina Haberli Harker - Hiking and Biking in Serbia -->
    <string-array name="route_names">
        <item>Šetnja beogradskom šumom Košutnjak</item>
        <item>Pešačenje na Avali</item>
        <item>Pešačenje planinom Bukulja</item>
        <item>Šetnja močvarama Zasavice</item>
        <item>Pešačenje od Starog Slankamena do vinarije Šapat i Novog Slankamena</item>
        <item>Od Stražilova preko Brankovog groba, manastira Grgeteg i sela Neradin</item>
        <item>Šetnja kanjonom Gradac, od manastira Ćelije do Valjeva</item>
        <item>Šetnja od Bojaninih voda na vrh Trem</item>
        <item>Peške na Midžor na Staroj planini</item>
    </string-array>

    <string-array name="route_descriptions">
        <item>
            Staza vodi širokim grebenom Košutnjaka, u početku kroz šumu, a zatim preko velike
            čistine, potom se spušta pored ski žičare do tramvaja.

            \n\nSa autobuske stanice Skojevska (iz pravca centra grada) pređite na suprotnu
            stranu ulice i koračajte par koraka trotoarom. Spazićete stazu među drvećem koja se
            postepeno udaljava od puta. Nakon stotinak metara od autobuske stanice staza zalazi u
            šumu i prolazi pored terena na kome se penzioneri kuglaju. Odatle je staza obeležna i
            nakon oko 150 metara dovodi do restorana Rubin. Na kraju prostora za parking
            restorana Rubin nalazi se betonska staza odmah pored zgrade i njome se vraćate u šumu.
            Pređite asfaltni put i nastavite širokim šumskim putem. Pređite drugi asfaltni put i
            nastavite uporednom šumskom stazom koja u velikom luku vodi ulevo, a zatim udesno i
            njome ćete nakon oko 500m stići do Pionirskog grada sa dečijim kampom.

            \n\nIzađite iz Pionirskog grada kroz kapiju pored igrališta na kome su u plavo i
            narandžasto obojena stabla i klupe. Pređite asfaltni put i nastavite stazom do znaka
            na kome stoji veliki broj 9, a koja vodi do restorana Devetka, koji se takođe nalazi u
            šumi. Prođite pored devet drvenih pečuraka iza restorana Devetka na šumskom putu i
            nastavite sve dok ne izađete na čistinu. Skrenite levo kod dva crvena sportska terena.
            Nakon drugog crvenog sportskog terena skrenite levo preko čistine na dobro utabanu
            pešačku stazu do grupe hrastova i izvora pijaće vode.
        </item>
        <item>
            Prelazak planine Avala od jugoistoka ka severozapadu kroz šumu.

            \n\nSa autobuske stanice "Put za Zuce", podignite pogled, crveno-bela antena uzdiže se
            tačno na stazi kojom ćete osvojiti Avalu. Pređite glavni put do informativnog pulta i
            restorana Lovac i sledite asfaltni put s leve strane restorana koji vodi ka šumi.
            Na raskršću nastavite levo. Staza je obeležena žutom, crvenom i belom bojom, kao i
            plavom i belom, i prolazi pored brojnih baraka sve do kraja asfaltnog puta. Na tom
            mestu se nalazi putokaz za vrh Avale (50 min).

            \n\nNastavite šumskim putem uzbrdo i ne obraćajte pažnju na pojedina skretanja
            ulevo ili udesno. Oko 400 metara nakon poslednjih baraka gde se nalazi
            mali betonski zid, pešačka staza se odvaja ulevo dok put kroz šumu nastavlja udesno.
            Sledite uzanu stazu obeleženu crveno-belim obeleživačima dok ne stignete do lakat
            krivine asfaltnog puta koji vodi ka vrhu Avale pored žuto-crne barijere. Obeležena
            staza skreće ulevo i nastavlja dalje nešto iznad asfaltnog puta da bi konačno skrenula
            udesno i vodila uzbrdo duž strme strane, njom stižete do crveno-bele antene koju ste
            ugledali sa utobuske stanice. Pored antene siđite na asfaltni put oivičen velikim
            blokovima.

            \n\nNakon dvadesetak metara asfaltnim putem skrenite levo, a zatim se stepnicama
            popnite do Spomenika neznanom junaku i žrtvama Prvog svetskog rata koji je podignut
            u čast stradanja nezamislivog broja žrtava koji je bio jednak trećini srpskog
            stanovništva, tada 4,5 miliona. Sa najvišeg vrha Avale na kome se uzdiže Spomenik
            neznanom junaku, delu vajara Ivana Meštrovića, koje je izradio tridesetih godina
            prošlog veka po nalogu kralja Aleksandra, pruža se neverovatan pogled na brdovitu
            Šumadiju i planinu Kosmaj ka jugu i Beograd i ravnicu Vojvodine na severu. Na tom
            mestu se ranije nalazila rimska, zatim srednjevekovna srpska, pa posle i osmanlijska
            tvrđava (Žrnovo), pređašnji spomenik posvećen sećanju na žrtve Prvog svetskog rata.
        </item>
        <item>
            Iz parka u centru Aranđelovca, put se penje između vila do muzeja. Iznad poslednjih
            kuća počinje krivudava pešačka staza Dušan Mitrović kroz šumu bukve do tornja koji
            služi kao vidikovac, a zatim do vrha Bukulje na kome se nalazi antena. Postoji
            mogućnost za spuštanje zapadnom stranom šume do Garaškog jezera.

            \n\nPređite put ispred hotela Izvor, uđite u park i prošetajte nekoliko metara do
            desnog kraja cvetne aleje odakle počinje obeležena planinarska staza na Bukulji.
            Na tom mestu se nalazi krst od belog mermera. Popnite se po asfaltiranoj pešačkoj
            stazi ispod visokih starih stabala sve dok ne naiđete na nekoliko stepenica kojima
            ćete izaći iz parka. Pređite glavni put i skrenite levo na pešačku stazu koja vodi
            uzbrdo. Na betonskom stubu nalazi se strelica. Popnite se vijugavim putem između
            kuća dok ne dođete do Narodnog muzeja. Nekoliko koraka levo od muzeja nalazi se
            crkva koju možete posetiti; a odmah ispod, kroz prelepi park, nalazi se bajkovita
            (iako zatvorena) Vila Karadžić. Nastavite uzbrdo putem desno od muzeja u smeru
            putokaza za bolnicu. Kada uđete u šumu i nađete se iznad crkve Bukulja, šumskim putem
            koji vodi uzbrdo skrenite desno. Na betonskom stubu sa suprotne strane nalazi se
            strelica. Nakon oko 50m ovog šumskog puta ispod nekolicine kuća obležena planinarska
            staza skreće udesno i nizbrdo, na manju stazu. Na betonskom zidu iznad pešačke staze
            nalazi se strelica koja pokazuje gde se skreće.
        </item>
        <item>
            Ruta prati reku Zasavicu preko širokih travnatih prostranstava i kroz šumu.

            \n\nIzađite iz kruga centra za posetioce Zasavica kroz kapiju ka informativnoj tabli
            nedaleko od kule osmatračnice. Na tom mestu se nalazi početni stub od niza kojima je
            obeležena staza. Pratite stazu preko širokih travnjaka. Nakon nekih 2,5km šetnje pored
            informativnog plakata pređite merdevinama preko ograde i zađite u šumu. Nastavite
            šumskom stazom koja se prostire između polja i nakon nekih 1,5km stižete do reke
            Zasavice. Put prati reku sve do romskog naselja pored koga stižete do asfaltnog puta
            u selu Zasavica. Nastavite nekoliko koraka tim asfaltnim putem do staze koja vodi
            levo na most preko Zasavice. Pored mosta postoji prelepo izletište.
        </item>
        <item>
            Blagoslovena prelepim pogledom na reke Dunav i Tisu i dve vojvođanske oblasti -
            Srem i Banat, ruta vodi uz uzbrdice od Starog Slankamena do nizbrdica koje se spuštaju
            pored rimske tvrđave i bezbrojnih vikendica do prostranih vinograda i voćnjaka, i vraća
            se uskom stazom u Novi Slankamen.

            \n\nOd poslednje autobuske stanice u Starom Slankamenu skrenite levo na glavni put i
            pratite zeleni putokaz 1 za tvrđavu Acumincum (1000m). Na raskrsnici ispred katoličke
            crkve skrenite levo uzbrdo i pratite put Gudura koji se lagano penje oko brda s leve
            strane rimske tvrđave. Iza poslednjih kuća Starog Slankamena, asfalt prelazi u poljski
            put, a vi prolazite pored groblja koje ostaje s vaše leve strane. Sa vaše desne strane
            pruža se sjajan pogled preko malih ostrva i Dunava do plantaža uz reku Tisu i širom
            otvorenih ravnica Banata. Na mestu na kome poljski put zalazi u unutrašnjost putokaz 8
            označava tvrđavu Acumincum (350m). Oko 50m dalje, na raskrsnici pored male bele prizemne
            kuće za odmor, skrenite levo prateći rukom pisani putokaz za tvrđavu (100m). Penjite se
            po spranom poljskom putu sve dok ne naiđete na jednospratnu kuću za odmor s terasom s
            pogledom na Stari Slankamen. Putokaz 9 označava spomenik Bici kod Slankamena (2500m).
            Pre nego što nastavite pravcem koji pokazuje putokaz 9, skrenite levo i pratite usku
            pešačku stazu tik ispred kuće za odmor koja vodi uz vrh rimske tvrđave i ruševine kule,
            takođe s prekrasnim pogledom.
        </item>
        <item>
            Od Stražilova na severnom obronku vijugava staza vodi uzbrdo do Brankovog spomenika
            odakle se penje na asfaltni put duž istočno-zapadnog obronka. Nakon kratkog spuštanja
            po asfaltnom putu, drugi dobar šumski put spušta se ka jugu do manastira Grgeteg.
            Na slaboprometnom asfaltnom putu sa kontra usponom, ruta vodi do sela Neradin i
            restorana Salaš Perkov smeštenom na periferiji sela.

            \n\nIza restorana Brankova koliba u Stražilovu, dobra staza vijugavom padinom vodi
            uzbrdo dvadesetak minuta do Brankovog groba (čuveni srpski pesnik iz epohe romantizma)
            na zaravni sa koje se pruža pogled na Novi Sad. Iza spomenika nastavlja se šumski put.
            Ne obazirite se na skretanje desno ka planinarskom domu Stražilovo. Dobar šumski put
            lagano se uspinje do prevoja na trećem kilometru, prolazi barijeru i izbija na glavni
            asfaltni put - Partizanski put. Kada stignete do asfaltnog puta skrenite levo i
            spuštajte se obeleženom pešačkom stazom otrpilike 1,5km. Pređite asfaltni put i
            nastavite obeleženim šumskim putem sa druge strane (oznake imaju ikonu!). Put savija
            udesno i nekih 100m ide uporedo sa asfaltnim putem niže od njega pre nego što zavije
            ulevo dole. Prođite povrh vikendica i nakon nekih 500m naići ćete na natkriven
            izletnički sto odakle se pruža izvrstan pogled. Spustite se niz prevoj dok vam manastir
            Grgeteg ostaje s desne strane. Pređite preko potoka pored manastirske kapije sa zlatnim
            mozaikom.

            \n\nNastavite da se spuštate pored nekoliko kuća i farme držeći desnu stranu naselja
            sve dok ne naiđete na putokaz za Neradin. Pratite slabofrekventan asfaltni put strmim
            usponom udesno, a nakon toga se širokim prevojem spustite u selo Neradin, udaljenom
            oko 4km od manastira Grgeteg. Spustite se kroz Neradin, do njegovog najnižeg dela
            odakle ponovo počinjete da se penjete na sledeći prevoj. Tu se nalazi putokaz za
            Salaš Perkov. Kada se nađete na zaravni skrenite levo i zaputite se ka straoj zgradi
            Salaša Perkov kroz njegov prelep voćnjak.
        </item>
        <item>
            Nakon spuštanja stepenicama do manastira Ćelije i makadamom do Ekocentra, ruta prvi put
            prelazi reku Gradac. Sledi dosta prelaza na jednu, pa na drugu stranu rečne obale. Slede
            fantastična mesta za kupanje i roštiljanje pre nego što se stigne na vrh makadamskog
            puta, odakle se šetač, nakon što prođe kroz nekoliko lepo smeštenih kafića, vraća u
            Valjevo.

            \n\nSa informativne table na reci Gradac, nedaleko od autobuske stanice, spustite se
            novim stepenicama koje vode do manastira, ne asfaltnim putem. Pored stepenica nalazi se
            mnoštvo izletničkih klupa. Desno od parkirališta manastira i pored velike braon table
            kojom se izražava dobrodošlica manastiru grubo se spušta makadamski put. Nakon nekih
            300m šetnje udesno i uzvodno njime stižete do reke Gradac. Pređite reku preko čvrstog
            pešačkog mosta napravljenog od debla do starog mlina i Ekocentra. Ekocentar je živopisno
            mesto za opuštanje uz ležaljke pored reke i kafea. Umesto da nastavite silazak pored
            reke Gradac gde nema staze, pređite livadu ispred Ekocentra kako biste ponovo došli do
            reke kroz uski deo šume.
        </item>
        <item>
            Nakon početne makadamske staze, pešačka staza se kroz šumu uspinje kroz prelaz Devojački
            grob (1311m). Odatle ruta prati obronak, a sa cilja se pruža prelep pogled u svim
            pravcima.

            \n\nOd planinarskog doma Studenac na Bojaninim vodama pratite makadamski put u smeru
            plavog putokaza za Trem, prvo prelazeći skijašku stazu, a zatim nastavljajući kroz
            bukovu šumu. Nakon neka dva kilometra ovim makadamskim putem pešačka ruta kreće uzbrdo
            uskom stazom kroz šumu. Tu se nalazi crveni putokaz, prikovan za drvo na skretanju, na
            kome piše Trem (3h). Pratite tu usku uzlaznu stazu, prvo kroz bukovu šumu, a zatim preko
            velike čistine oko 1,5h, dok ne stignete do obronka na mestu zvanom Devojački grob, gde
            se Trem nalazi s vaše leve, a Sokolov s desne strane. S prevoja skrenite levo i sledite
            prelepu stazu, koja se još 1,5 sat penje božanstvenim travnatim prevojima, kako biste
            došli do vrha Trem. Put prati rub masiva Trem s visokim liticama i spektakularnim
            pogledom s vaše leve strane. Trem se može prepoznati s mnogih lokacija u Srbiji,
            uglavnom se pomalja iz magle.
        </item>
        <item>
            Iz hotela Stara planina dolazi se do malog prevoja između Babinog Zuba i Midžora uskim
            putem ispod stene Babin Zub. S prevoja, strmi poljski put vodi širokim obronkom. Iza
            prvog malog vrha, poljski put zavija udesno, i naposletku, nakon dugog, ali blagog
            uspona po golim padinama, stiže do vrha na granici s Bugarskom.

            \n\nDa biste biciklom došli iz hotela Stara planina do restorana Plaža pratite uzan
            asfaltni put koji prelazi u makadamski i prolazi pored planinarskog doma Babin Zub. Ovaj
            ski put skreće strmo uzbrdo oko 1,5km od hotela uz glavni asfaltni put u smeru ka
            Knjaževcu, a do restorana stiže nakon oko 5km. Ako pešačite, pratite rutu 27, ali zbog
            dugog uspona na Midžor, možda biste mogli prvi deo uspona da pređete žičarom.

            \n\nOd restorana Plaža spustite se nekoliko metara grubim makadamskim putem do najniže
            tačke prevoja. S prevoja makadmski put vodi desno nizibrdo prateći putokaz za Topli Do
            koji vi zanemarujete. Nastavite pravo uzbrdo, u smeru strelice za Midžor iscratnoj na
            velikoj steni. Odatle široki greben savldajte makdamskim putem koji se u početku strmo
            uspinje. Možda ćete morati da gurate bicikl na pojedinim težim deonicama. Prođite pored
            prvog malog vrha s vaše desne strane. Iz anjega poljski put postaje manje strm i počinje
            da zavija udesno. Nakon toga prolazite ispod tri mala vrha s vaše leve strane. Crveni
            putokaz označava jasan smer za Midžor. Završni deo trase opet se podiže strmije i
            stiže do ruševine s još jednim crvenim putokazom i tu se poljski put završava. Skrenite
            oštro ulevo i pratite usku stazu uzbrdo, te ponovo 100m dale možemo oštro desno, da
            biste stigli do vrha. Na najvišom tački Srbije nalazi se beli betonski stub.
        </item>
    </string-array>

</resources>